SAMENVATTING – Eerste meeting met partner
Jeroen stelt zichzelf voor: handelsingenieur gestudeerd, afstudeerrichting finance, daarna in consulting (met focus op supply chain) bij Bluecrux. Daarna twee jaar in Australië gewerkt. Sinds zomer 2023 terug in België en actief bij Startups (start-up studio/venture builder).
Wat is Startups?
Een venture builder die nieuwe B2B SaaS-bedrijven mee opricht en versnelt. Ze bouwen geen diensten voor klanten, maar creëren zelf bedrijven. Ze helpen teams van idee tot eerste betalende klanten: validatie, interviews, competitielandschap, MVP bouwen, enzovoort. Ze werken altijd fysiek samen omdat dat sneller werkt.
Ze lanceren alleen een bedrijf als ze voelen dat team, probleem, klanten, funding en product kloppen.
Slechts 1 op 10 ideeën wordt effectief een bedrijf. Momenteel hebben ze zeven ventures. Hun businessmodel: ze nemen equity en verdienen bij een exit.
Waarom bestaan ze?
Omdat 90% van start-ups faalt. Ze willen dat falen binnen hun eigen muren laten gebeuren zodat alleen de sterke ideeën naar buiten gaan.
Hoe kwam het project “Barter.com” tot stand?
Ze merkten dat binnen hun portfolio veel bedrijven diensten nodig hebben die andere portfolio-bedrijven aanbieden (zoals facturatiesoftware, lead generation, security, enz.). Soms sluiten ze onderling “swap-deals” waarbij twee bedrijven elkaars diensten ruilen.
Het probleem: zulke deals zijn omslachtig en moeten boekhoudkundig correct blijven (je mag niet netto compenseren; beide partijen moeten effectief facturen sturen en betalen).
De droom: een platform dat deze service-swaps makkelijk maakt, met standaardwaarden, duidelijke aanbiedingen, automatische contracten en een marketplace-achtige structuur.
Wat is Barter.com volgens hen?
Een B2B service-for-service platform waar bedrijven hun diensten kunnen ruilen volgens duidelijke voorwaarden en waarderingen.
Niet bedoeld voor particulieren of hobbydiensten.
Voorbeeld: Busy ↔ Winterscircus (lead generation vs coworking), Cashfeed ↔ Aikido (facturatiesoftware ↔ security scans).
Roles & concepten:
•	User vs Founder: verschil is klein. Founder is de persoon die namens het bedrijf het aanbod beheert. User kan ook iemand zijn die intern een swap wil voorstellen.
•	Accelerator manager: beheert “hubs”, collections van bedrijven (bijv. startups binnen de studio). Deals binnen de hub kunnen andere voorwaarden hebben dan deals met externen.
•	Reviews: eenvoudig systeem na afloop van een deal (sterren + commentaar). Geen complexe chatfunctie nodig.
Waarom is barter interessant voor SaaS?
Omdat recurring barter-inkomsten ook meetellen in ARR. ARR bepaalt vaak de waardering bij een exit (multiple op ARR). Dus barter kan strategisch nuttig zijn, zolang de waarde echt is en de service zinnig afgenomen wordt.

